= Inicjatywy, wsparcie, sugestie ==
Podczas fazy dyskusji możesz wesprzeć inicjatywę poprzez wyrażenie swojej opinii o jej bieżącej wersji. Ponadto możesz dodawać sugestie zmian, proponować ulepszenia oraz podawać warunki, od których spełnienia uzależniasz wsparcie tej inicjatywy. 

Możesz wspierać sugestie innych użytkowników, podnosząc tym samym ich znaczenie, a także dodawać dodatkowe, własne sugestie. Możesz oznaczać sugestie, które uważasz za niezbędne ze swojego punktu widzenia, kwantyfikatorem ,,wymagane''. Sugestie warte rozważenia, ale mniej istotne, możesz oznaczyć jako ,,przydatne''. Jeśli jesteś nastawiony/a sceptycznie do sugestii, zakwalifikuj ją jako ,,nieprzydatne''. Jeśli sugestia budzi Twój sprzeciw, oznacz ją przez ,,veto''. 

= Uaktualniona propozycja, notatki z realizacji =
Inicjatorzy wprowadzają zmiany, bazując na sugestiach użytkowników, biorąc pod uwagę zarówno klasyfikację sugestii, jak też intensywność dyskusji. Uaktualniona propozycja jest przedstawiana zwolennikom w celu ponownej weryfikacji. Użytkownicy klasyfikują sugestie jako wprowadzone, jeśli z ich punktu widzenia wprowadzona zmiana jest zadowalająca. Poszczególni zwolennicy oceniają zmiany indywidualnie. 

= Zaproszenie kolejnych inicjatorów, unieważnienie inicjatywy =
Inicjator może zaprosić kolejnych inicjatorów, dając im w efekcie takie same prawa wprowadzania zmian, jakie ma on sam. Każdy inicjator może unieważnić inicjatywę i zaproponować inicjatywę alternatywną dla wszystkich jej zwolenników. 

= Jeśli Twoja sugestia została zignorowana =
Jeśli inicjatorzy z jakiegoś powodu nie biorą pod uwagę Twojej sugestii, możesz rozpocząć własną inicjatywę. 

= Jeśli jesteś przeciwny/a inicjatywie =
Jeśli jesteś całkowicie przeciwny tej inicjatywie, nie powinieneś robić nic na tej stronie. Możesz wesprzeć inicjatywy, które uważasz za słuszne, a także rozpocząć własną inicjatywę, powiązaną z bieżącą. Jeśli nie jesteś uczestnikiem dyskusji, możesz dołączyć do niej, zwiększając wymagane kworum, poprzez zgłoszenie zainteresowania inicjatywą. Ten sam efekt możesz osiągnąć, upoważniając innego użytkownika do tej inicjatywy. 
** Tylko dla inicjatyw w stanie ,,Nowe'': ** Jeśli inicjatywa jest nowa i jesteś nią zainteresowany, ale nie chcesz na razie uczestniczyć w dyskusji, powinieneś/powinnaś dołączyć do użytkowników tego obszaru lub zgłosić swoje zainteresowanie. Powinieneś/powinnaś obserwować zmiany, ale wstrzymać się od dodawania sugestii, gdyż to spowodowałoby uznanie Cię za potencjalnego zwolennika inicjatywy. Ponadto nie powinieneś/powinnaś jeszcze rozpoczynać konkurencyjnej inicjatywy, gdyż mogłoby to spowodować wzrost popularności bieżącej inicjatywy, w efekcie czego osiągnęłaby ona poziom potrzebny do jej dopuszczenia. 
